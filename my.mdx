---
title: "Merhaba! Ben Ravan"
date: "2025-07-09"
description: "ravan.dev nedir, kim bu Ravan, neden böyle bir site kurdu ve ne amaçlıyor?"
author: "Ravan Babayev"
---

# Merhaba! Ben Ravan

Aslında Rəvan, ya da Türkçe okunuşuyla Revan. Globalde ise Ravan olarak da biliniyorum. 2003 yılında Azerbaycan'ın Gence şehrinde doğdum ama şu an Türkiye'de yaşıyorum. Kendimi bir yazılım mühendisi olarak tanımlıyorum ve bu alanda yaklaşık 10 yıla yakın bir süredir aktif olarak çalışıyorum. Okul hayatım devam ediyor, ama o kısma çok da takılmayalım şimdilik.

Bu yazıyı okuyorsanız, muhtemelen **ravan.dev** adresine denk gelmişsinizdir.  
Peki, bu site neden var?

Aslında burası benim için bir nevi dijital ev, hem bir portföy hem de kişisel bir blog. Yazılım dünyasında karşılaştığım sorunları ve onlara bulduğum çözümleri burada paylaşmayı, bazen açık kaynak projelerimi sergilemeyi, bazen de daha önce yaptığım işleri göstermeyi hedefliyorum. Kısacası, burası benim yazılım yolculuğumun bir yansıması.  
Beni takip etmeniz için özel bir çabam yok, çünkü bu siteyi en başta kendim için kurdum.  
Ama umarım burada paylaştıklarım size de bir şeyler katarak, yazılım dünyasına dair farklı bir bakış açısı sunar.

---

## Yazılıma Nasıl Başladım?

Her şey Minecraft sayesinde oldu. O zamanlar multiplayer oyunların büyüsüne kapılmıştım ve kendi sunucularımı kurup yönetmek istiyordum. Bu merakım beni Java ile eklenti yazmaya itti. İlk başlarda acemice denemeler yapsam da, bu süreç beni yazılımın derinliklerine çekti.

İlk gerçek projem de yine Minecraft sunucuları için bir web scripti oldu. Bu script, site ile oyun arasında bir köprü kuruyordu; yani siteden bir ürün satın aldığınızda, o ürün doğrudan oyun içindeki envanterinize teslim ediliyordu.  
O zamanlar için oldukça havalı bir şeydi ve benim için yazılım dünyasına atılan ilk ciddi adımdı.

Bu ilk adımların ardından, yazılım benim için sadece bir hobi olmaktan çıktı. Artık kod yazmak, karşılaştığım sorunlara çözüm üretmek, yeni şeyler geliştirmek hayatımın önemli bir parçası haline geldi.

---

## Kullandığım Teknolojiler

Yıllar içinde **Go**, **TypeScript**, **Next.js** ve **Laravel** gibi teknolojilerle derinlemesine ilgilendim.

- **Go** ile yüksek performanslı backend servisleri ve geliştirici araçları inşa ediyorum.  
- **Laravel** tarafında ise finans ve e-ticaret projelerinde deneyim kazandım.  
- **Docker** ile konteynerleştirme ve DevOps süreçleri hayatımın vazgeçilmezi.  
- **Frontend** tarafında ise modern web teknolojileri olan React, Next.js, TailwindCSS ve Alpine.js ile çalışıyorum.  
- Ayrıca **Socket.io** ile interaktif uygulamalar için gerçek zamanlı çözümler geliştiriyorum.

---

## Şu An Üzerinde Çalıştıklarım

Güncelde aktif olarak geliştirdiğim birkaç proje:

- **GetRankFinder** → SaaS sıra takip uygulaması  
- **EPINCMS** → Dijital ürün satışı için SaaS yazılımı  
- **Platicorn** → Kendi dijital ürün ve E-Pin satış platformum  

Bu projelerin tamamı, hem yazılımsal yetkinliğimi hem de girişimcilik tarafımı besleyen işler.

---

## GitHub ve Açık Kaynak

GitHub benim için sadece bir kod deposu değil, çok daha fazlası.  
Projelerimi versiyonladığım, test ettiğim, iş akışımı yönettiğim ana platformum.  
Aynı zamanda **GitHub Actions/Workflows** gibi araçlarla otomasyon işlerinde fazlasıyla işimi kolaylaştırıyor.

Açık kaynak katkısı yapmaya yeni yeni başlıyorum ve bu alanda daha aktif olmak gibi bir hedefim var.  
Profilimde öne çıkan bazı projelerimi buradan görebilirsiniz:  
👉 [github.com/ravanbabayev](https://github.com/ravanbabayev)

---

## Kişisel Biraz da

- “Egolu” diyenler olmuş olabilir ama öyle biri değilim.
- Bilmediğim konularda konuşmayı sevmem, sessiz ve biraz da umursamaz biriyim.
- Kod yazmak benim için bir terapi gibi. Saatlerce klavye başında kalabilirim.
- Boş zamanlarımda oyun oynuyorum.  
  Özellikle **Point Blank**, çocukluğumdan beri bende yeri ayrı olan bir oyun.

### Film & Dizi

Film ve dizileri severim.  
Favorilerimden bazıları:

- **Vikings**
- **Peaky Blinders**
- **Mr. Robot**
- **The Witcher**
- **Babam ve Oğlum**
- **Manchester by the Sea**

> Özellikle *Manchester by the Sea*’in o durağan ama yoğun atmosferi hâlâ aklımda.

---

## Gelecek Planları?

Kendimi 3 yıl sonra nerede görüyorum?  
**Yurt dışında.** Özellikle Amerika ya da Kanada.  
Avrupa’ya karşı bir ilgim yok; özellikle Almanya bana hep biraz fazla soğuk geldi.  
Ayrıca, uzun zamandır aklımda olan bir girişim fikrim var:  
**Bir ödeme sağlayıcı şirket kurmak.**  
Bu konuda ilk adımları attım ama lisans ve maliyetler şimdilik bir durdurma sebebi oldu. Ama tamamen vazgeçmiş değilim.

---

## Sosyal Medya

Sosyal medyayla aram pek yok.

- Instagram hesabım var ama paylaşım yapmıyorum, sadece izleyiciyim.
- LinkedIn hesabım var ama onu da daha çok takip etmek için kullanıyorum.

---

## Kapanış

Bu siteyi kendim için kurdum ama umarım buradaki paylaşımlar birilerine de fayda sağlar.  
Kod, hayat, projeler, biraz da kişisel şeyler...  
Her şey zamanla şekil alacak.

Yorum bırakmak istersen aşağıda buluşuruz.  
Görüşmek üzere!

**– Ravan**
