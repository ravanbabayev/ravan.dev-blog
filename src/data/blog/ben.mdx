---
title: "Merhaba! Ben Ravan"
date: "2025-07-10"
description: "kodlar, projeler birazda ben"
author: "Ravan Babayev"
slug: "ravan-babayev"
---

# Merhaba! Ben Ravan.

Aslında Rəvan, ya da Türkçe okunuşuyla Revan. Globalde ise Ravan olarak da biliniyorum.  
2003 yılında Azerbaycan'ın Gence şehrinde doğdum ama şu an Türkiye'de yaşıyorum.  
Kendimi bir yazılım mühendisi olarak tanımlıyorum ve bu alanda yaklaşık 10 yıla yakın bir süredir aktif olarak çalışıyorum.  
Maalesef okul hayatım devam ediyor, ama o kısma takılmayalım :)

Bu yazıyı okuyorsanız, muhtemelen **ravan.dev** adresine denk gelmişsinizdir.  
Peki, bu site neden var?

Aslında burası benim için bir nevi dijital ev, hem bir portföy hem de kişisel bir blog.  
Yazılım dünyasında karşılaştığım sorunları ve onlara bulduğum çözümleri burada paylaşmayı, bazen açık kaynak projelerimi sergilemeyi, bazen de daha önce yaptığım işleri göstermeyi hedefliyorum.  
Kısacası, burası benim yazılım yolculuğumun bir yansıması.  
Beni takip etmeniz için özel bir çabam yok, çünkü bu siteyi en başta kendim için kurdum.  
Ama umarım burada paylaştıklarım size de bir şeyler katarak, yazılım dünyasına dair farklı bir bakış açısı sunar.

---

Şimdi gelin, bu dijital dünyanın perde arkasındaki Ravan'ı biraz daha yakından tanıyalım.

**Yazılıma nasıl başladım**, biliyor musunuz?  
Her şey Minecraft sayesinde oldu.  
O zamanlar multiplayer oyunların büyüsüne kapılmıştım ve kendi sunucularımı kurup yönetmek istiyordum.  
Bu merakım beni Java ile eklenti yazmaya itti.  
İlk başlarda acemice denemeler yapsam da, bu süreç beni yazılımın derinliklerine çekti.

İlk gerçek projem de yine Minecraft sunucuları için bir web scripti oldu.  
Bu script, site ile oyun arasında bir köprü kuruyordu; yani siteden bir ürün satın aldığınızda, o ürün doğrudan oyun içindeki envanterinize teslim ediliyordu.  
O zamanlar için oldukça havalı bir şeydi ve benim için yazılım dünyasına atılan ilk ciddi adımdı.

Bu ilk adımların ardından, yazılım benim için sadece bir hobi olmaktan çıktı.  
Artık kod yazmak, karşılaştığım sorunlara çözüm üretmek, yeni şeyler geliştirmek hayatımın önemli bir parçası haline geldi.  
Her yeni proje, benim için yeni bir öğrenme ve keşfetme süreci demekti.

Yıllar içinde **Go**, **TypeScript**, **Next.js** ve **Laravel** gibi teknolojilerle derinlemesine ilgilendim.

- **Go** ile yüksek performanslı backend servisleri ve geliştirici araçları inşa ederken,  
- **Laravel** ile finans ve e-ticaret projelerinde deneyim kazandım.  
- **Docker** ile de içli dışlıyım; konteynerleştirme ve **DevOps** süreçleri, güvenilir dağıtımlar için vazgeçilmezlerim arasında.  
- **Frontend** tarafında ise **JavaScript** ve **TypeScript** ile **React**, **Next.js**, **TailwindCSS** ve **Alpine.js** gibi modern web teknolojilerine hakimim.  
- **Socket.io** ile de interaktif uygulamalar için gerçek zamanlı iletişim çözümleri geliştiriyorum.

---

Güncelde üzerinde çalıştığım ve bana ait olan birden fazla projem var.

Örneğin, **GetRankFinder**, bir SaaS sıra takip uygulaması olarak SEO dünyasına katkı sağlıyor.  
**EPINCMS** ise dijital ürün satışı için geliştirilmiş bir SaaS yazılımı.  
**Platicorn** da kendi epin ve dijital ürün satışlarımı yaptığım web sitem.

Tüm bu projeler, yazılım mühendisi kimliğimin ve 10 yıla yakın deneyimimin birer yansıması.

GitHub benim için sadece bir kod deposu değil, çok daha fazlası.  
Elbette, projelerimi depoladığım, versiyon kontrolü yaptığım ana platformum.  
Ama aynı zamanda GitHub Workflow gibi araçlar sayesinde iş akışımı inanılmaz kolaylaştırıyor.  
Açık kaynak dünyası için de vazgeçilmez bir faktör.

Kendi profilimde pinlediğim birkaç öne çıkan projem var, onlara [buradan](https://github.com/ravanbabayev) göz atabilirsiniz.  
Açık kaynak katkısı yapmaya yeni yeni başlıyorum ve bu alanda daha aktif olmayı hedefliyorum.  
**ravan.dev** de bu yolculuğumun bir parçası; burada yazılım sorunlarına bulduğum çözümleri, açık kaynak projelerimi ve referans olabilecek nitelikteki geliştirdiğim diğer projeleri sergiliyorum.

Burası, benim dijital ayak izlerim, gelişimimin bir kaydı.  
Açıkçası, bu siteyi takipçi kazanmak için yapmadım; daha çok kendim için, öğrendiklerimi pekiştirmek ve düzenlemek için bir alan oluşturdum.  
Ama eğer paylaştıklarım birilerine faydalı olursa, ne mutlu bana.

---

"Egolu" diyenler var, ama aslında öyle değilim.  
Bilmediğim konularda konuşmayı pek sevmem, genel olarak sessiz ve umursamaz bir yapım vardır.  
Bu, benim kişiliğimin bir parçası.

Hobilerime gelince, ağırlıklı olarak kod yazmakla meşgulüm.  
Klavyenin başında saatler geçirmek benim için bir terapi gibi.  
Bir de tabii, bilgisayar oyunları oynamak var.  
Boş zamanlarımın önemli bir kısmını oyunlara ayırırım.

Dizi ve film izlemeyi de severim.  
**Vikings**, **The Flash**, **Arrow**, **See**, **Mr Robot**, **Peaky Blinders**, **The Witcher**, **Babam ve Oğlum**, **Black Bag**, **Manchester by the Sea** gibi yapımları severek takip ediyorum.  
Özellikle *Manchester by the Sea*'deki o durağan ama derin atmosfer beni çok etkilemişti.

En sevdiğim dizi ya da oyun diye bir ayrım yapmam zor, genel olarak hepsine aynı mesafedeyim.  
Ama illa bir oyun ismi vermem gerekirse, belki **Point Blank** diyebiliriz.  
Çocukluğumdan beri oynadığım ve bende yeri ayrı olan bir oyun.

---

Sosyal medya tarafına gelirsek, çok aktif biri olduğum söylenemez.
Bir **Instagram** hesabım var ama paylaşım yapmak yerine daha çok izleyici modundayım — ara sıra birkaç şey bakıp çıkıyorum.
**LinkedIn** hesabım da var, ama orada da çok fazla içerik paylaşmıyorum. Daha çok sektörde neler oluyor diye göz atmak için kullanıyorum.


Blog yazarken ise eğlenceli bir tonu tercih ediyorum, ama bazen ciddi konulara da değinebiliyor, bilgi verici olabiliyorum.  
Kısacası, duruma göre değişen bir tonum var.

---

Umarım bu yazı, beni ve **ravan.dev** dünyasını sizlere biraz daha yakından tanıtmıştır.  

Sevgilerle,  
**Ravan**
